                "Wat is Vim?"
        Een uitleg in zes kilobytes.

Vim ("Vi IMproved", "vi verbeterd") is een "vi kloon", ofwel een
programma dat lijkt op de text editor "vi".

Vim werkt in textmode op iedere terminal, maar heeft ook een grafische
user-interface, bijvoorbeeld menu's en muis-ondersteuning.

Beschikbaarheid:
Vim is voor vele platforms beschikbaar en heeft veel toegevoegde
features vergeleken met Vi. (Zie http://www.vim.org/viusers.php,
Engelstalige link.)
Vim is bijna volledig compatible met Vi -- behalve met bugs in Vi ;-)

Operating Systems:
Vim is verkrijgbaar voor vele systemen: AmigaOS, Atari MiNT, BeOS, DOS,
MacOS, NextStep, OS/2, OSF, RiscOS, SGI, UNIX, VMS, WIn16 + Win32
(Windows95/98/00/NT) - en in het bijzonder FreeBSD and Linux.  :-)

Copyright:
Het copyright is in handen van de eerste auteur en maintainer,
Bram Moolenaar <bram@vim.org>.
Vim is "charity-ware", dat betekent dat je wordt uitgenodigd een donatie
te doen aan weeskinderen in Oeganda (zie ":help uganda").

Broncode:
Vim is OpenSource, iedereen is welkom om verbeteringen aan te brengen! 

=== Features

Beginners-editor -- Gebruikersvriendelijk:
Vim is makkelijker te leren dan Vi vanwege de uitgebreide online help,
"undo"- en "redo"-commando's (maak gerust fouten -- en maak ze ongedaan,
of maak ze opnieuw!), muis-ondersteuning en configureerbare pictogrammen
en menu's (GUI, grafische gebruikersinterface).

Karakter-codes and Terminals:
Vim ondersteunt de iso-latin1 karakterset en termcap. (Standaard-Vi
heeft hier problemen mee.)

Karakters and talen:
Vim ondersteunt van-rechts-naar-links editen (bv. voor Arabisch, Farsi,
Hebreeuws), en multi-byte-teksten voor talen waar grafische karakters
door meer dan een byte worden weergegeven, zoals Chinees, Japans,
Koreaans (Hangul). (In technische bewoordingen, Vim ondersteunt text in
UTF-8 en Unicode.)

Tekstopmaak en Visual Mode:
In Vim kun je tekst "zichtbaar" selecteren (door het te highlighten) voor je
er iets mee doet, bv. kopieren, wissen, vervangen, naar links of naar rechts
schuiven, hoofdletters in kleine letters veranderen of de tekst opmaken
(waarbij ingesprongen tekst ingesprongen blijft). Met Vim kun je ook met
rechthoekige blokken werken.

Automatisch completeren:
In Vim kan je input automatisch gecompleteerd worden --
commando's, bestandsnamen of woorden.

Automatische commando's:
Vim heeft "autocommands" voor het automatisch uitvoeren van commando's (bv.
automatisch "uncompressen" van gecompresste bestanden tijdens het inladen.)

Digraph-invoer:
In Vim kun je speciale karakters als een combinatie van twee toetsen
invoeren (bv. de combinatie van " en a levert een ä op) -- en je kunt
nieuwe combinaties zelf definiëren.

Bestandsformaat-detectie en -conversie:
Vim herkent bestandstypes (DOS, Mac of Unix) en laat je bestanden als een
ander type bewaren -- unix2dos is niet meer nodig onder DOS of Windows!

History:
Vim houdt een lijst bij ("history") van gebruikte commando's en zoektermen,
die je kunt hergebruiken en wijzigen.

Macro's opnemen:
In Vim kun je je toetsaanslagen "opnemen" en weer "afspelen" om taken te
herhalen.

Geheugenlimiet:
Vim heeft een veel hogere limiet voor regellengte en buffergrootte dan
standaard-Vi.

Meerdere buffers en gedeeld scherm:
Met Vim kun je meerdere buffers editen en je kunt het scherm in vele
subwindows splitsen (zowel horizontaal als verticaal), zodat je
verschillende bestanden kunt zien of verschillende delen van één
bestand.

Getal voor een commando:
In Vim kun je meer commando's laten voorafgaan door een getal dan in Vi
(bv. voor "put").

Runtime-bestanden (hulpbestanden en syntax-bestanden):
Bij Vim worden 70 hulp-bestanden over verschillende aspecten van editen
geleverd; sommige teksten zijn specifiek voor het gebruik op een bepaald
besturingssysteem.

Scripttaal:
Vim heeft een ingebouwde scripttaal voor eenvoudige uitbreidingen.

Offset bij zoeken:
In Vim kun je een offset opgeven bij zoekopdrachten, zodat de cursor
*na* de gevonden tekst komt te staan.

Sessies terugroepen:
Vim bewaart informatie over "edit-sessies" in een bestand ("viminfo")
die dan weer gebruikt kan worden in een volgende sessie, bv. de lijst
van buffers, bladwijzers in bestanden, registers, commando's en
zoekopdrachten.

Tab-expansie:
Vim kan TAB-karakters in een tekst vervangen door spaties (expandtab,
:retab);

Tag-systeem:
Met behulp van Vim kun je tekst in bestanden vinden door een index van
"tags" te gebruiken, samen met een groot aantal "tag stack"-commando's.

Tekstobjecten:
Vim kent meer tekstobjecten (alinea's, zinnen. woorden en WORDS -- alle
met of zonder omringend wit) en laat je zelf de definitie van deze
objecten aanpassen.

Syntaxkleuring:
Vim laat tekst in kleur zien -- overeenkomstig de (programmeer-)taal. Je
kunt de "taal" ("syntax") van de bestanden zelf definiëren.

Vim heeft standaard meer dan 200 syntax-bestanden om tekst te kleuren in
veelgebruikte programmeertalen (Ada, C, C++, Eiffel, Fortran, Haskell,
Java, Lisp, Modula, Pascal, Prolog, Python, Scheme, Smalltalk, SQL,
Verilog, VisualBasic), wiskundige programma's (Maple, Matlab,
Mathematica, SAS), tekst met opmaak (DocBook, HTML, LaTeX, PostScript,
SGML-LinuxDoc, TeX, WML, XML), programma-output (diff, man),
setup-bestanden van programma's (4DOS, Apache, autoconfig, BibTeX, CSS,
CVS, elm, IDL, LILO, pine, procmail, samba, slrn), shell scripts
(shells: sh, bash, csh, ksh, zsh), scripttalen  (awk, Perl, sed, yacc)
systeembestanden (printcap, .Xdefaults) en natuurlijk Vim en de
helpteksten.

Speciale code:
Vim heeft de mogelijkheid tot integratie met Perl, Tcl en Python. Vim
kan als OLE automation server werken onder Windows. Vim kan ook
geïnstalleerd worden met code voor X-windows, met configureerbare menu's
en ondersteuning voor de muis.
En meer. Veel meer!

De weblocatie van Vim (Engelstalig):
  http://www.vim.org/

Voor een uitgebreidere beschrijving van de features van Vim, zie
  http://www.vim.org/about.php (Engelstalig)

Geschreven door:    Sven Guckes guckes@vim.org
Laatste update:     Tue Sep 26 12:00:00 MET DST 2000
Vertaling:          Dion Nicolaas dion@erebus.demon.nl
Laatste update:     Vrij 6 Apr 20:00:00 MET DST 2001
