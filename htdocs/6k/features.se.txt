                "Vad är Vim?"
        En beskrivning på sex kilobyte.

Vim ("Vi IMproved") är en "vi klon", dvs
ett program som liknar editorn "vi".

Vim fungerar i textmode på alla terminaler,
men erbjuder också ett grafiskt användargränssnitt
med menyer och stöd för användning av mus.

Tillgänglighet:
Vim finns för många plattformar och har åtskilliga nya funktioner
i förhållande till Vi.  (se http://www.vim.org/viusers.php)
Vim stöder nästan alla Vi-kommandon - förutom Vi:s buggar. ;-)

Operativsystem:
Vim finns tillgängligt på många olika system: AmigaOS, Atari MiNT,
BeOS, DOS, MacOS, NextStep, OS/2, OSF, RiscOS, SGI, UNIX, VMS,
WIn16 + Win32 (Windows95/98/00/NT) - och särskilt FreeBSD och Linux.

Copyright:
Rättigheterna ägs av huvudupphovsmannen Bram Moolenaar <bram@vim.org>.
Vim är så kallad "charity-ware", vilket innebär att du som använder
programmet uppmanas donera pengar till föräldralösa barn i Uganda
(se ":help uganda").

Källkod:
Vim är OpenSource och alla som vill hjälpa till att göra
förbättringar till programmet välkomnas!

=== Features

Nybörjareditor - användarvänlighet:
Vim är ett mycket mera lättanvänt program än Vi på grund av
sin omfattande hjälpfunktionalitet, UNDO- och REDO-kommandon för
att underlätta när du råkar skriva fel, mus-support samt
konfigurerbara ikoner och menyer.

Teckenuppsättningar, språk och terminaler:
Vim har inbyggd support för teckenuppsättningarna iso-latin1 och termcap.
(Vanilla Vi har vissa problem med detta.) Vidare finns funktioner för att
skriva från höger till vänster (till exempel på arabiska, farsi eller
hebreiska), eller att skriva "multi-byte"-texter, dvs på språk med
grafiska tecken som representeras av mer än en byte. (Uttryckt mera
tekniskt; Vim har inbyggd support för UTF-8 och Unicode.)

Textformatering och Visual Mode:
Med Vim kan du markera text "visuellt" (med "highlighting") innan du
utför "operationer" på den, såsom Kopiera, Klipp ut, Ersätt, Skifta vänster
eller höger, ändra små bokstäver till stora eller tvärtom eller applicera
olika format inklusive möjligheten att då behålla indentering.
Vim tillåter även markering och operationer av godtyckliga rektangulära
textblock.

Kommandoradskomplettering:
Vim har funktioner som kompletterar din inmatning -
både när det gäller kommandon, filnamn och ord.

Automatiska kommandon:
Vim har också "autocommands" för att automatiskt exekvera olika
filterfunktioner på din text, till exempel att automatiskt packa
upp en komprimerad fil.

Digraph Input:
Vim låter dig skriva specialtecken genom kombinationer av två
tangenttryckningar (till exempel ger kombinationen av " och A
tecknet Ä, vilket möjligen inte är så intressant om du har
ett svenskt tangentbord, men du kan själv definiera kombinationer
för andra specialtecken.)

Filformat och konvertering mellan sådana:
Vim känner automatiskt igen olika typer av textfiler (DOS, Mac, Unix)
och har också funktioner för att konvertera filer dem emellan.
Detta gör att du inte längre behöver verktyg av typen unix2dos, etc.

History:
Vim har en "history"-funktion för kommandon och sökningar, så att du
kan återkalla tidigare givna inmatningar, eventuellt editera dessa
och sedan exekvera dem igen.

Makrofunktioner:
Vim tillåter dig att "spela in" din editering för att sedan "spela upp"
den igen om du gör repetitiva serier av kommandon.

Minnesbegränsningar:
Med Vim kan du använda mycket större buffertar och skriva mycket
längre textrader än vad som är möjligt med Vanilla Vi.

Multipla buffertar och skärmsplit:
Med Vim kan du samtidigt editera flera filer, exempelvis genom att
dela in skärmen i flera segment, såväl horisontellt som vertikalt.

Numeriska prefix till kommandon:
Vim tillåter prefix till många fler kommandon än Vi gör, exempelvis
till "put".

Runtime-filer (hjälp- och syntaxfiler):
Vim levereras med 70 hjälpfiler rörande olika aspekter på editering;
en del av texterna är specifika för vissa operativsystem.

Skript:
Vim har ett inbyggy skript-språk som ger möjlighet att enkelt
bygga ut funktionaliteten.

Sökoffsetter:
Vim tillåter offsetter in samband med sökning, så att du
exempelvis kan placera markören *efter* den funna texten.

Återställning av session:
Vim kan ställas in att automatiskt spara information om en editering
som återanvänds nästa gång man startar programmet. Denna information
inbegriper bland annat listor med buffertar, markeringar i filen samt
kommando- och sökningslistor.

Tabulatorexpansion:
Vim har funktioner för att expandera tabbar i texten till ett antal
mellanslag.

Taggar:
Vim har en funktionalitet som möjliggör sökning i textfiler genom
att man anger ett index med en "tag" tillsammans med flera olika
kommandon mot stackar.

Textobjekt:
Vim känner igen flera "textobjekt", såsom stycken, meningar och ord -
i samtliga fall med och utan omliggande blanksteg, samt tillåter dig
att ändra definitionen av sådana objekt.

Syntaxfärgning:
Vim visar texten i färg på ett sätt som är knutet till det "språk" eller
den typ av text som skrivs. Du kan själv definiera syntaxer för
dina filer som det passar dig. Vim leveraras med över 200 färdiga sådana
syntaxfiler för att fägsätta text i vanliga programspråk (Ada, C, C++,
Eiffel, Fortran, Haskell, Java, Lisp, Modula, Pascal, Prolog, Python,
Scheme, Smalltalk, SQL, Verilog, VisualBasic), matematiska språk
(Maple, Matlab, Mathematica, SAS), "markup"-språk (DocBook, HTML, LaTeX,
Postscript, SGML-LinuxDoc, TeX, WML, XML), output från program (diff, man),
konfigurationsfiler för program (4DOS, Apache, autoconfig, BibTeX, CSS,
CVS, elm, IDL, LILO, pine, procmail, samba, slrn), shell scripts och
konfigurationsfiler för shells (sh, bash, csh, ksh, zsh), skriptspråk (awk,
Perl, sed, yacc), systemfiler (printcap, .Xdefaults) och naturligtvis
för Vim och dess hjälptexter.

Särskilda funktioner:
Vim har som tillvalsfunktionalitet särskild integration
med Perl, Tcl och Python. Programmet kan också fungera
som en OLE automation server under Windows. Vidare kan Vim
också installeras med kod för X Window System med stöd
för konfigurerbara menyer och användning av mus.

Och så finns det mer. Mycket mer!

Vim:s hemsida på WWW:
  http://www.vim.org/

För en mera omfattande beskrivning av funktionaliteten i Vim,
se http://www.vim.org/about.php

Written by:  Sven Guckes guckes@vim.org
Last update: Tue Oct 03 20:00:00 MET DST 2000

Översättning till svenska:
Christian Andersson <chrisand@cs.lth.se>
15 dec 2000

