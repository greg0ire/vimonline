                 "Cos'è Vim?"
          Una descrizione in 6 kilobyte.

Vim ("Vi IMproved" cioè "VI Migliorato") è un clone di Vi,
cioè un programma simile all'Editor testuale "vi".

Vim funziona in modalità testo su ogni terminale,
ma possiede anche un'interfaccia grafica (GUI),
ossia con menù e supporto per il mouse.

Disponibilità:
Vim è disponibile per molte piattaforme e aggiunge molte funzionalità a Vi
(vedi http://www.vim.org/viusers.php per una descrizione dettagliata delle
differenze).  Vim è compatibile con quasi tutti i comandi di Vi, fatta
eccezione per i bachi di Vi. ;-)

Sistemi operativi:
Vim è disponibile per moltissimi sistemi: AmigaOS, Atari MiNT, BeOS, DOS,
MacOS, NextStep, OS/2, OSF, RiscOS, SGI, UNIX, VMS, WIn16 + Win32
(Windows95/98/00/NT) - e specialmente per FreeBSD and Linux.  :-)

Copyright:
I diritti di Vim appartengono al suo autore e manutentore principale,
Bram Moolenaar <bram@vim.org>.
Vim è "charity-ware", cioè sei incoraggiato a fare una
donazione agli orfani dell'Uganda
(vedi ":help uganda" per maggiori informazioni).

Sorgenti:
Vim è OpenSource: chi vuole aiutare a migliorarlo è il benvenuto!

=== Caratteristiche

Un Editor facile per i principianti ed amichevole:
Vim è molto più facile di Vi per i principianti grazie al completo aiuto in
linea, alla possibilità di annullare e ripetere i comandi (non preoccuparti
degli errori - si correggono facilmente con "undo" e "redo"!),
al supporto per il mouse e alle icone e menu configurabili (versione GUI).

Set di caratteri e terminali:
Vim supporta i caratteri ISO-Latin1 e "termcap" sotto Unix:
nessun problema (al contrario di Vi), con i caratteri accentati!

Flessibilità di linguaggio:
Vim permette di scrivere da destra a sinistra (utile per scrivere in Arabo,
Persiano o Ebraico) e con i caratteri "multibyte", ossia nei linguaggi
i cui caratteri sono rappresentati da più di un singolo byte,
come Cinese, Giapponese, Coreano (Hangul).
(Tecnicamente parlando, Vim supporta testo in UTF-8 e Unicode.)

Formattazione testo e Modalità Visuale:
Con Vim puoi selezionare testo in modalità visuale (cioè evidenziandolo)
prima di eseguire un comando su di esso, ad es. per copiare, cancellare,
sostituire, spostare a destra o sinistra, passare da minuscolo a maiuscolo o
formattare il testo incluso preservando l'indentatura.
Con Vim puoi anche selezionare (e eseguire comandi) su blocchi rettangolari
di testo.

Completamento comandi:
Vim può completare automaticamente ciò che stai scrivendo, sia esso un
comando, il nome di un file o una semplice parola.

Comandi automatici:
Vim offre anche la possibilità di eseguire dei comandi automaticamente
(ad es. per decomprimere o comprimere file).

Digitazione di caratteri speciali ("digraph"):
Vim permette di scrivere caratteri speciali usando una combinazione di due
caratteri (ad es. "e" e "'" generano é) e permette di definire nuove
combinazioni. Puoi anche immettere qualsiasi carattere in esadecimale.

Riconoscimento formato file e conversione:
Vim riconosce automaticamente il tipo di file (DOS, Mac, Unix) e ti permette
di salvare i file in altri formati. Dimentica unix2dos!.

Storia:
Vim conserva memoria dei comandi e delle ricerche, così è possibile
richiamare comandi o ricerche precedenti ed eventualmente modificarle.

Registrazione macro:
Vim ti permette di registrare i comandi che digiti per poi rieseguire
operazioni ripetitive.

Limite di memoria:
Vim ha limiti molto più elevati per la lunghezza delle linee e per
la dimensione della memoria tampone (buffer) rispetto al Vi originale.

Buffer multipli e divisione dello schermo:
Vim permette di modificare più buffer ed è possibile dividere lo schermo in
diverse sotto finestre (sia in orizzontale che in verticale), in modo da
vedere più file e/o più parti dello stesso file.

Prefissi numerici ai comandi:
Vim permette di far precedere un numero a più comandi rispetto a Vi
(ad es. il comando "put")

File "Runtime" (File di aiuto e di sintassi):
Vim è distribuito con più di 100 file di aiuto in linea sui vari aspetti
dell'editing; alcuni testi sono specifici per i vari sistemi operativi.

Linguaggio di Script:
Vim possiede un linguaggio di programmazione integrato che permette
una facile estensione delle funzionalità.

Ricerche sfalsate:
Vim permette di effettuare delle ricerche sfalsate, è cioè possibile
posizionare il cursore *dopo* il testo trovato.

Recupero delle sessioni:
Vim permette di salvare le informazioni di una sessione in un file
("viminfo"), in modo da poterle usare in una sessione successiva ad es. la
lista dei buffer, i segnaposto nei file, i registri, la storia dei comandi e
delle ricerche effettuate.

Espansione dei Tab:
Vim può trasformare i tab nel testo in spazi (expandtab, :retab).

Indice:
Vim offre la possibilità di trovare del testo nei file usando un indice con
"tags", e di navigare con facilità l'indice stesso.

Oggetti testuali:
Vim riconosce diversi oggetti testuali (paragrafi, frasi, parole con e senza
gli spazi che le delimitano) e permette di configurare la definizione
di questi oggetti.

Colorazione sintattica:
Vim mostra il testo a colori, usando il suo "linguaggio (di programmazione)"
È possibile definire una specifica colorazione ("syntax") per i tuoi file.

Vim è distribuito con più di 300 file di sintassi per colorare il testo dei
linguaggi di programmazione più comuni (Ada, C, C++, Eiffel, Fortran,
Haskell, Java, Lisp, Modula, Pascal, Prolog, Python, Scheme, Smalltalk, SQL,
Verilog, VisualBasic), programmi matematici (Maple, Matlab, Mathematica,
SAS), testo per stampe (DocBook, HTML, LaTeX, PostScript, SGML-LinuxDoc,
TeX, WML, XML), output di programmi (diff, man), file di configurazione (4DOS,
Apache, autoconfig, BibTeX, CSS, CVS, elm, IDL, LILO, pine, procmail, samba,
slrn), linguaggi di script (awk, Perl, sed, yacc), file di sistema (printcap,
.Xdefaults), e, naturalmente, per i file di aiuto e configurazione di Vim.

Codice speciale:
Vim possiede una integrazione opzionale con Perl, Tcl e Python.
Vim può agire come un server OLE in Windows.
Vim può anche essere installato con il supporto X-Windows,
con menu configurabili e supporto per il mouse.

Ma tutto questo è solo un piccola parte delle potenzialità di Vim.
Ce ne sono molte, MOLTE di più...

L'indirizzo del sito di Vim sulla rete è:
  http://www.vim.org/

Per una descrizione più particolareggiata (in inglese)
delle caratteristiche di Vim, vai all'indirizzo:
  http://www.vim.org/about.php

Redazione  : Sven Guckes guckes@vim.org
Traduzione : Stefano Lacaprara Stefano.Lacaprara@pd.infn.it
             (vi ringrazio per segnalazioni di errori e omissioni)
Revisione  : Antonio Colombo antonio.colombo@jrc.it
Ultimo aggiornamento : 29 Luglio 2002
