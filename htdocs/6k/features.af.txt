                "Wat is Vim?"
        'n Verduideliking in ses kilogrepe

Vim ("Vi IMproved") is 'n "vi kloon", m.a.w.
'n soortgelyke program as die tekswysiger "vi".

Vim werk in teksmodus in alle terminale, maar dit het ook 'n grafiese
gebruikerskoppelvlak met ondersteuning vir menu's en 'n muis.

Beskikbaarheid:
Vim is beskikbaar vir baie platforms, en het baie meer funksies
as Vi.  (sien http://vim.sourceforge.net/viusers.php)
Vim is mederwerkend met amper alle Vi instruksies - uitsluitend Vi se
goggas.  ;-)

Bedryfstelsels:
Vim is beskikbaar vir baie stelsels: AmigaOS, Atari MiNT, BeOS, DOS,
MacOS, NextStep, OS/2, OSF, RiscOS, SGI, UNIX, VMS, Win16 + Win32
(Windows95/98/00/NT) - en veral FreeBSD en Linux.  :-)

Kopiereg:
Die kopiereg is in die hande van die hoofouteur
en onderhouer, Bram Moolenaar <bram@vim.org>.
Vim is "charity-ware"; jy word aangemoedig om 'n donasie
aan weeskinders in Uganda te maak (sien ":help uganda").

Bronkode:
Vim is Open Source en almal is welkom om dit te help verbeter!

=== Eienskappe

'n Beginner se Wysiger - Gebruikersvriendelik:
Vim is baie maklik vir beginners om te leer, te danke aan die
ekstensiewe aanlyn hulp, "undo" en "redo" instruksies (maak maar
foute - ontdoen+herdoen dit net!), ondersteuning vir die muis
en konfigureerbare ikone en menu's (GUI).

Karakterkodes en Terminale:
Vim ondersteun die iso-latin1 karakterstel en vir termcap.
(Standaard Vi het probleme met beide.)

Karakters en Tale:
Vim ondersteun regs-na-links wysiging (bv. vir Arabies, Farsi,
Hebreus) en multigreep teks, vir tale wat meer as een greep benodig om
karakters te stoor, soos Chinees, Japanees, en Koreaans (Hangul).
(Tegniese sprekend ondersteun Vim UTF-8 en Unicode teks.)

Teksformattering en Visuele Modus:
Met Vim kan jy teks visueel selekteer (met verligting) voor jy 'n
instruksie (bv. kopieer, uitwis, vervang, herindenteer,
herkapitaliseer of herformatteer terwyl indentasie behou word) op dit
uitvoer.  Vim kan ook vierkantige blokke teks selekteer en verwerk.

Voltooiing:
Vim het instruksies wat jou toevoer voltooi met
instruksiename, lêername of woorde.

Outomatiese Instruksies:
Vim het ook "autocommands" vir die outomatiese uitvoering van
instruksies (bv. outomatiese ontpakking van gekompakteerde lêers).

Digraaf Invoer:
Vim laat jou toe om spesiale karakters deur a kombinasie van twee
karakters in te tik (bv. die kombinasie van " en a lewer 'n ä) - en
laat jou toe om jou eie kombinasies te definieer.

Lêerformaat Deteksie en Omskakeling:
Vim herken lêers se formaat (DOS, Mac, Unix) outomaties en kan hulle
in eniga formaat stoor - unix2dos is nie meer nodig in Windows nie!

Geskiedenis:
Vim hou 'n "geskiedenis" van instruksies en soektogte, sodat
jy vorige instruksies en soekterme kan herroep en wysig.

Makro Vaslegging:
Vim kan jou wysigingsinstruksies "vaslê" en weer herspeel,
om lang, eentonige take vinnig te herhaal.

Geheuelimiete:
Vim se geheuelimiete vir lynlengte en buffergrootte is aansienlik
hoër as die van standaard Vi.

Veelvoudige Buffers en Verdeelde Vensters:
Vim kan met meer as een buffer werk, en jy kan die skerm in
horisontale en vertikale sub-vensters deel, sodat jy baie lêers, of
baie dele van sekere lêers, terselfdertyd kan wysig.

Nommervoorvoegsels vir Instruksies:
Vim laat nommervoorvoegsels toe vir meer
instruksies as Vi (bv. vir "put").

Looptydlêers (Hulp- en Sintakslêers):
[Addisionele lêers wat gebruik word as die program hardloop - maar
 wat nie kode bevat wat gekompileer of verbind hoef te word nie.]
Vim-5.7 kom met 70 hulplêers (omtrent 2080KB van teks) oor sy
instruksies en opsies, met konfigurasie- en wysigingwenke.
(Vim-6.0x [010311]: 85 lêers, 2796K van teks).  Sekere lêers is
spesifiek tot die gebruik van Vim op elke Bedryfstelsel.  [010311]

Skripsie:
Vim kan maklik uitgebrei word d.m.v. 'n ingeboude skripsietaal.

Soekafsette:
Vim laat afsette vir soekinstruksies toe, sodat
die wyser *na* die gevonde teks geplaas kan word.

Wysigingsessie Verhaling:
Vim kan informasie oor jou wysigingsessie in 'n spesiale lêer
("viminfo") stoor, wat toelaat dat jou wysigingsomgewing, bv. buffer
lys, instruksie- en soektog geskiedenis, lêer boekmerke, en
registers, herstel kan word in jou volgende wysigingsessie.

Keepuitbreiding:
Vim kan keepkarakters outomaties met spasies vervang, en andersom.
(expandtab, :retab).

Etiketstelsel:
Met Vim kan jy teks vinnig in lêers find deur die gebruik van 'n index
van "etikette", en die vele etiketstapel-instruksies.

Teksobjekte:
Vim ken meer teksobjekte (paragrawe, sinne, woorde en WOORDE - almal
met en sonder omringende witspasie) as Vi, en laat jou toe om die
definisies van daardie objekte te verander.

Sintaksverligting:
Vim wys teks in kleur - na wyse van die teks se "(programmeer-) taal".
Jy kan die "taal" (sintaks) van lêers self definieer.

Vim kom met meer as 200 sintaksdefinisie-lêers vir die verligting van
teks in baie programmeertale (Ada, C, C++, Eiffel, Fortran, Haskell,
Java, Lisp, Modula, Pascal, Prolog, Python, Scheme, Smalltalk, SQL,
Verilog, VisualBasic), wiskundige programme (Maple, Matlab,
Mathematica, SAS), opgemerkde teks (DocBook, HTML, LaTeX, PostScript,
SGML-LinuxDoc, TeX, WML, XML), program uitvoer (diff, man),
programkonfigurasie-lêers (4DOS, Apache, autoconfig, BibTeX, CSS, CVS,
elm, IDL, LILO, pine, procmail, samba, slrn), dopskrip en konfigurasie
lêers (sh, bash, csh, ksh, zsh), skripsietale (awk, Perl, sed, yacc,
ens.) stelsellêers (soos printcap en .Xdefaults), en natuurlik Vim en
sy hulptekste.

Spesiale Kode:
Vim kan optioneel met Perl, Tcl en Python integreer.
Vim kan as 'n OLE outomatisering bediener optree onder Windows.
Vim kan ook geïnstalleer word met kode vir X-Windows, vir
konfigureerbare menu's en muis-ondersteuning.  En veel meer!

=== Webskakels

Vim se tuisblad (in Engels):
  http://vim.sourceforge.net/

Vir 'n meer omvattende beskrywing van Vim se funksies, sien:
  http://vimdoc.sourceforge.net/cgi-bin/vim2html2.pl?page=intro.txt

=== Outeur en Vertaler

Oorspronklik deur:      Sven Guckes guckes@vim.org
Laas geopdateer:       	Mon Mar 12 07:00:00 MET 2001

Vertaal deur:		Piet Delport <pjd@303.za.net>
Laas geopdateer:  	2002-08-08 01:15:38 SAST

vim: tw=70
