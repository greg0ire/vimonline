                "Mikä on Vim?"
        Selitys kuudessa kilotavussa.

Vim ("Vi IMproved", "paranneltu vi") on "vi klooni", samankaltainen
ohjelma kuin tekstieditori "vi".

Vim toimii tekstimoodissa kaikissa terminaaleissa, mutta siihen on myös
graafinen käyttöliittymä, jossa on valikot ja tuki hiirelle.

Saatavuus:
Vim on saatavilla useille alustoille ja siinä on useita lisäominaisuuksia
Vi:hin verrattuna. (kts. http://www.vim.org/viusers.php) Vim on 
yhteensopiva lähes kaikkien vi komentojen kanssa - paitsi bugisten. ;-)

Käyttöjärjestelmät:
Vim on saatavilla useille järjestelmille: AmigaOS, Atari MiNT,
BeOS, DOS, MacOS, NextStep, OS/2, OSF, RiscOS, SGI, UNIX, VMS, Win16 +
Win32 (Windows95/98/00/NT) - ja erityisesti FreeBSD:lle ja Linuxille. :-)

Tekijänoikeudet:
Tekijänoikeudet ovat päätekijällä ja ylläpitäjällä,  Bram Moolenaarilla
<bram@vim.org>. Vim on hyväntekeväisyysohjelma ("charity-ware"), sinua 
rohkaistaan tekemään lahjoitus esim. Ugandan orvoille 
(katso ":help uganda").

Lähdekoodi:
Vim on OpenSource-ohjelma ja kaikki ovat tervetulleita auttamaan sen
parantamisessa!

=== Ominaisuudet 

Aloittelijan editori - käyttäjäystävällinen:
Vim on paljon helpompi aloittelijalle kuin Vi, koska siinä on laaja
online-aputoiminto, "undo" ja "redo" komennot (ei tarvitse välittää
virheistä - käytä vain undo+redo:ta!), tuki hiirelle ja muunneltavat
kuvakkeet ja valikot (GUI, graafinen käyttöliittymä).

Merkistöt ja terminaalit:
Vim:ssä on tuki iso-latin1 merkistölle ja termcap:lle (Vanilla Vi:lla
on ongelmia tämän kanssa).

Kirjaimet ja kielet:
Vim:ssä on tuki oikealta-vasemmalle editoinnille (esim. arabia, farsi,
heprea), ja monitavuisille (multi-byte) teksteille, kuten kielille,
joissa on kuvamerkkejä, jotka esitetään useammalla kuin yhdellä
tavulla, esim. kiina, japani, korea (Hangul), (teknisesti, Vim tukee
UTF-8:ia ja Unicodea).

Tekstin muotoilu ja visuaalinen moodi (Visual Mode):
Vimillä voi valita tekstiä "visuaalisesti" (maalaamalla) ennen sen
käsittelyä, esim. kopioida, tuhota, korvata, siirtää vasemmalle tai
oikealle, vaihtaa kirjaimia isoista pieniksi ja päinvastoin,
säilyttäen tekstin sisennyksen. Vim sallii tekstin valinnan ja
käsittelyn myös suorakaiteen muotoisilla valintalaatikoilla.


Täydentyvät komennot:
Vim:ssä on komentoja, jotka täydentävät syötteesi - komennoilla,
tiedostonimillä tai sanoilla.

Automaattiset komennot:
Vim:ssä on myös "automaattiset komennot", automaattiseten toimintojen
suorittamiseksi (esim. automaattinen pakattujen tiedostojen
purkaminen).

Kaksikirjainsyöte:
Vim sallii syöttää erikoismerkkejä kahden merkin yhdistelminä (esim.
yhdistelmä " ja a näkyy merkkinä ä) - ja antaa myös määritellä muita
yhdistelmiä.

Vim tunnistaa automaattisesti tiedoston tyypin (DOS, Mac, Unix) ja
myös sallii niiden tallentamisen muun tyyppisenä - enää ei tarvita
unix2dos-apuohjelmaa Windowsissa!

Historia:
Vimissä on "historia" komennoille ja hauille, joten sinun ei tarvitse
muistaa edellistä komentoa tai hakulauseketta muuttaaksesi niitä.

Makrojen tallentaminen:
Vim:ssä voi tallettaa "editointia" ja ajaa niitä uudelleen toistuvissa
tehtävissä.

Muistirajoitukset:
Vimissä on paljon suuremmat muistirajoitukset rivin pituuksille ja
buffereille kuin vanilla Vi:ssa.

Multibufferit ja jaettu ruutu:
Vim:ssä voi editoida useita buffereita ja ruutu voidaan jakaa useisiin
pienempiin ikkunoihin (vaaka- ja pystysuoraan), joten voit katsoa
useaa tiedostoa tai useaa kohtaa tiedostoista samanaikaisesti.

Numeroetuliite komennoissa:
Vim sallii numeroetuliitteen useammille komennoille kuin Vi (esim.
"put":lle).

Ajonaikaiset tiedostot (ohjetiedostot ja syntaksitiedostot):
[lisätiedostot, joita käytetään kun ohjelmaa ajetaan - mutta jotka
eivät sisällä ohjelmakoodia, jota tarvitsisi kääntää tai linkittää.]
Vim-5.7:ssä tulee mukana 70 ohjetiedostoa (noin 2080 kilotavua
tekstiä) komennoista, valinnoista, vinkkejä konfigurointiin ja
editointiin. (Vim-6.0x [010311]: 85 tiedostoa, noin 2796 kilotavua
tekstiä). Osa tiedostoista selvittää Vim:n käyttöä kullakin
käyttöjärjestelmällä. [010311]

Skriptaus:
Vim:ssä on sisäänrakennettu skriptikieli helpottamaan lisätoimintojen 
tekoa. 

Haun vaihesiirto:
Vim sallii vaihesiirrot hakukomennoissa, voit asettaa kursorin tietyn
matkan päähän löydetyn tekstin jälkeen.

Istunnon palauttaminen:
Vim tallettaa tietoa istunnon aikana tapahtuneesta editoinnista
tiedotoon ("viminfo"), mikä sallii tiedon käyttämisen seuraavan
editointi-istunnon aikana, esim. bufferilistan, tiedostomerkit,
rekisterit, komento ja hakuhistorian.

Tabin muuntaminen:
Vim pystyy näyttämään tekstin tabuloinnit haluttuna määränä
välilyöntejä (expandtab, :retab).

Taggaus:
Vim:ssä voi hakea tekstiä tiedostoista käyttäen "tageja" ja liittää
hakuun komentoja.

Tekstiobjektit:
Vim tunnistaa monenlaisia rakenteita (kappaleet, lauseet, sanat ja
SANAT - kaikki tyhjien välimerkkien (whitespace) kanssa tai ilman, ja
sallii näiden rakenteiden muuntelun ja määrittelyn.

Syntaksiväritys:
Vim näyttää tekstin väreissä - "ohjelmointikielen" mukaisesti.
Voit itse määritellä tiedoston "kielen" ("syntaksin").

Vimissä tulee mukana yli 200 syntaksitiedostoa tekstin värittämiseksi
useiden eri ohjelmointikielien mukaisesti (Ada, C, C++, Eiffel,
Fortran, Haskell, Java, Lisp, Modula, Pascal, Prolog, Python,
Scheme, Smalltalk, SQL, Verilog, VisualBasic), matematiikkaohjelmien
mukaisesti (Maple, Matlab, Mathematica, SAS), markup text
(DocBook, HTML, LaTeX, PostScript, SGML-LinuxDoc, TeX, WML, XML),
ohjelma tulosteen (diff, man), ohjelmien asetustiedostojen mukaisesti
(4DOS, Apache, autoconfig, BibTeX, CSS, CVS, elm, IDL, LILO, pine,
procmail, samba, slrn), komentorivitulkkien skriptikielien ja
asetustiedostojen mukaisesti (komentotulkit: sh, bash, csh, ksh, zsh),
skriptikielet (awk, Perl, sed, yacc), järjestelmätiedostojen
(printcap, .Xdefaults) ja tietysti Vim:n ja sen ohjetiedostojen
mukaisesti.


Erityiskoodi:
Vimissä on integrointituki Perlille, Tcl:lle ja Pythonille. Vim voi myös
toimia OLE-palveluna Windowsissa. Vim voidaan asentaa myös
X-windowsille tarkoitetun koodin kanssa, jolloin mukana on myös 
muunneltavat valikot ja tuki hiirelle. Ja enemmän. Paljon enemmän!


=== Linkit

Vim:n kotisivut webissä:
  http://www.vim.org/

Tarkempi kuvaus Vim:n ominaisuuksista sivulla:
  http://www.vim.org/about.php

=== Tekijä ja kääntäjä

Alkuperäisen kirjoittaja: Sven Guckes guckes@vim.org
Viimeisin päivitys: Mon Mar 12 07:00:00 MET 2001

Kääntänyt suomeksi: Hiekka <hiekka@helsinki.fi>
Viimeisin päivitys: Fri Mar 30 13:36:59 EEST 2001 

vim: tw=70
